# Uvod

Sada radite u istim grupama od 3 do 4 učenika u kojima ste izrađivali
mentalne mape.

**Svaka grupa dobiva određeni scenarij i budžet:**

-   Prijenosno računalo za školu -- do 700 €

-   Prijenosno računalo za igranje igrica -- do 3000 €

-   Prijenosno računalo za osnovni uredski rad -- do 1000 €

-   Prijenosno računalo za uređivanje videa -- do 2500 €

## Uloge u timu

-   **Istraživač**: pronalazi potrebne informacije pomoću zajedničke umne
    mape i pretražuje relevantne online izvore.

-   **Zapisničar**: bilježi odgovore grupe i provjerava jesu li u skladu sa
    zadanim specifikacijama.

-   **Tehničar**: pronalazi odabrani laptop u online trgovini i provjerava
    odgovara li zadanim zahtjevima.

-   **Prezenter**: priprema kratku prezentaciju u kojoj prikazuje
    specifikacije odabranog računala i obrazlaže izbor grupe.

Ako su u grupi tri člana, uloge zapisničara i prezentera se spajaju.

```{infonote} 
**Napomena**

Iako je svakom članu grupe dodijeljena posebna uloga, svi pomažete jedni
drugima u svim dijelovima zadatka. Tvoja je odgovornost da dio posla
koji pripada tvojoj ulozi bude odrađen kvalitetno i na vrijeme, ali
istovremeno surađuješ i doprinosiš zajedničkom rješenju grupe.
```


```{suggestionnote} 
**PRAVILA USPJEŠNE SURADNJE**

-   Svi smo jednaki i poštujemo jedni druge.

-   Održavamo dobru atmosferu čak i kada razmišljamo različito.

-   Svi smo odgovorni za rad grupe.

-   Pomažemo svima da doprinesu radu grupe.

-   Trudimo se uključiti svakog člana grupe u donošenje odluka.

-   Razmatramo različite ideje kako bismo odabrali najbolje rješenje.

-   Razrađujemo ideje, raspravljamo o njima i smišljamo rješenja.

-   Pametno koristimo vrijeme da bismo obavili zadatak.

-   Pratimo svoj napredak i razmišljamo o sljedećem koraku.
```

## Vrednovanje

Zadatak će se vrednovati rubrikom:

  | Kategorija                                | Opis                                                                                                                                                                                                                                   | Bodovi |
|--------------------------------------------|----------------------------------------------------------------------------------------------------------------------------------------------------------------------------------------------------------------------------------------|--------|
| Tehničke specifikacije                     | Računalo odgovara zadanim zahtjevima scenarija: procesor, RAM, tip i kapacitet memorije, grafička kartica, zaslon i ostalo. Specifikacije su realne i unutar budžeta.                           | 0–2    |
| Pronalazak odgovarajućeg modela            | Grupa je uspješno pronašla konkretan model laptopa u internetskoj trgovini koji odgovara dogovorenim specifikacijama i nudi najbolju vrijednost za novac.                                        | 0–2    |
| Suradnja u grupi                           | Svi članovi aktivno sudjeluju, poštuju pravila uspješne suradnje, pomažu jedni drugima i odgovorno izvršavaju dodijeljene uloge.                                                                 | 0–2    |
| Kvaliteta prezentacije (slajd i izlaganje) | Slajd je pregledan i informativan, sadrži sve tražene informacije i vizualne elemente. Izlaganje je jasno i dovoljno glasno te traje 3–4 minute.                                                | 0–2    |
| Obrazloženje izbora i argumentacija        | Grupa jasno argumentira zašto su odabrali te specifikacije i taj laptop te kako on zadovoljava potrebe korisnika iz scenarija.                                                                  | 0–2    |
